# FarmHack

[![Join the chat at https://gitter.im/FarmHackNL/FarmHack](https://badges.gitter.im/FarmHackNL/FarmHack.svg)](https://gitter.im/FarmHackNL/FarmHack?utm_source=badge&utm_medium=badge&utm_campaign=pr-badge&utm_content=badge)

_FarmhackNL mobiliseert coders, creatieven en domeinexperts op vraagstukken van de boer._

Tijdens 4 (!) hackathons in juni en juli komen we samen bij de boer(!) om te hacken aan agri data, visualisaties, analyses en apps. Schrijf je snel in op [farmhack.nl](http://www.farmhack.nl)!

 Volg de FarmHacks via de [blog](http://www.farmhack.nl/category/blog/) en [Twitter](https://twitter.com/farmhacknl), en discussieer mee in de [issue tracker](https://github.com/FarmHackNL/FarmHack/issues) en in onze [Gitter](https://gitter.im/FarmHackNL/FarmHack) chat kanaal.

# Data

- In deze repository vind je (demo) datasets van de FarmHack Challengers, zie de `challengers/<challenger>/data` mapjes.
- In de FarmHack [Open Data](https://github.com/farmhacknl/open-data) repository verzamelen we (landelijke) **open** agri data die interessant/relevant is voor de FarmHacks.
- Op [data.farmhack.nl](https://farmhack.data.nl) vind je bulk downloads van (landelijke) open data en de data van de challengers.

# Documentatie en tools

Op http://pdok-ngr.readthedocs.io vind je handleidingen en tutorials over het gebruik van geodata.

Het gros van de FarmHack  datasets heeft een ruimtelijk component. Gebruik een van onderstaande (web) apps om geodata te visualiseren, analyseren en transformeren naar andere bestandsformats.

- [CartoDB](https://cartodb.com) - Geodata in de browser
- [QGIS](http://www.qgis.org/en/site/) - Geodata op de desktop
- [PostGIS](http://postgis.net) - Geodata plug-in voor PostgresSQL
- [Turf.js](http://turfjs.org) - Geodata in JavaScript (browser én desktop)
- [GDAL](http://www.gdal.org) - Geodata in de terminal

**Vooral QGIS is een must have: hiermee kun je o.a. geodata slicen en naar andere bestandsformats tranformeren bijv. van Shapefile naar GeoJSON.**

# Challengers

**Jacob van den Borne - Reusel**

De eerste FarmHack vindt plaats bij Jacob van den Borne, de beroemdste data boer van Nederland. Drones vliegen over zijn land, sensoren meten iedere vierkante meter. Jacob is steeds bezig met de nieuwste technologie. Zijn data bewaart hij in zijn ‘cloudfarm’. We gaan kijken naar hergebruik van data voor automatische analyses, om in het veld real time analyses te kunnen doen.

Demodata en documentatie: https://github.com/FarmHackNL/FarmHack/tree/master/challengers/vandenborne/data
Alle data: https://data.farmhack.nl/challengers/vandenborne/

**Nanne Sterenborg - Groningen**

Nanne Sterenborg heeft een gangbaar akkerbouw bedrijf in Groningen van 320 hectare. Zijn bouwplan bestaat onder meer uit fabrieksaardappelen, suikerbuiten, chichorij en zaaiuien. Daarnaast heeft hij ook vleeskuikens, zit hij samen met een melkveehouder in biogas en beheert hij 80 hectare natuur. Hij is ruim 8 jaar geleden begonnen met GPS op alle trekkers. Inmiddels hebben ze ook een opbrengstmeter op de combine en werken ze met taakkaarten voor het toedienen van gewasbescherming en kunstmest.

**Ilona Lagas en Jos van Leussen - Zwolle**

Ilona Lagas is de voorzitter van Vechtdalproducten, een coöperatie in het Overijssels Vechtdal waarin producenten (boeren), bewerkers (bakkers en slagers) en gebruikers in de horeca (restaurants en hotels) zijn verenigd. Jos van Leussen is de initiatiefnemer van ‘De Zwolse Stadslanderijen’, een boerenbeheer maatschappij die zich richt op het beheer en gebruik van een deel van de ‘reservegronden woningbouw’: honderden hectaren grond in en rond de stad die ooit bedoeld waren voor woningbouw.

**Nienke Dirx-Kuijken - Noord-Brabant**

Ninke Dirx-Kuijken is innovatiemanager bij VIC Sterksel, een multifunctioneel onderzoekscentrum voor innovatieve en duurzame varkenshouderij. Al een aantal jaar kijkt zij naar de kansen van digitalisering. Resultaten laten zien dat veel winst te behalen valt met data gedreven management. Vooral als straks de slag gemaakt wordt van meten op groepsniveau naar individueel dierniveau.

# De FarmHack visie

FarmHack is een katalysator voor oplossingen en innovaties in de agrarische en landbouwsector. We mobiliseren coders, creatieven en domeinexperts op vraagstukken van de boer. De ambitie is om uit te groeien tot een permanent vernieuwingskracht binnen de agri- en landbouwsector: een gemeenschap die uitdagingen op een open en transparante manier aanpakt. Het motto hierbij is: make things open: it makes things better.

Om dit te realiseren willen alle analyses, visualisaties, apps, en de bijbehorende ontwikkelproces en data die tijdens de FarmHacks aan bod komen op een open en duurzame manier vastleggen. Het streven: een solide gemeenschappelijke basis realiseren waarop we rendabele apps en oplossingen kunnen bouwen. Een gezamenlijke verkenning van de agri/landbouw _problem space_ stelt ons beter in staat om waarde toevoegende apps en oplossingen te bouwen. Samen kunnen we tijdrovende bottlenecks effectiever wegnemen. Want, wat is waardevoller en fijner: een uur lang obscure data schoonmaken of je toffe app productieklaar en gepolijst maken?

**We richten FarmHack daarom in als een open source project: we ontwikkelen en communiceren in het open.** Maak daarom veelvuldig gebruik van de FarmHack ecosysteem op GitHub.
