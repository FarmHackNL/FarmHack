# FarmHack

Boeren genereren steeds meer data. Slimme sensoren, drones en robots zorgen voor een explosie van gegevens. Ook de capaciteit voor het verwerken en analyseren van data neemt razendsnel toe. En in de toekomst wordt het data-aanbod alleen nog maar ruimer, meer real time, gedetailleerder en bedrijfs-specifieker.

Maar we onderbenutten de mogelijkheden van data en technologie in de landbouw. Dat komt omdat veel informatie technologie in de markt het resultaat is van wat technologisch mogelijk is, meer dan van waar op dit moment vanuit de praktijk behoefte aan is. Ook is sprake van een eenzijdige focus op ‘meer, sneller, en efficiënter’ produceren, zonder dat duidelijk is hoe de positie van de boer in de keten daar structureel beter van wordt.

# Challengers

**Jacob van den Borne**

De eerste FarmHack vindt plaats bij Jacob van den Borne, de beroemdste data boer van Nederland. Drones vliegen over zijn land, sensoren meten iedere vierkante meter. Jacob is steeds bezig met de nieuwste technologie. Zijn data bewaart hij in zijn ‘cloudfarm’. We gaan kijken naar hergebruik van data voor automatische analyses, om in het veld real time analyses te kunnen doen.

Data: https://github.com/FarmHackNL/FarmHack/tree/master/challengers/jacob/data

**Nanne Sterenborg**

Nanne Sterenborg heeft een gangbaar akkerbouw bedrijf in Groningen van 320 hectare. Zijn bouwplan bestaat onder meer uit fabrieksaardappelen, suikerbuiten, chichorij en zaaiuien. Daarnaast heeft hij ook vleeskuikens, zit hij samen met een melkveehouder in biogas en beheert hij 80 hectare natuur. Hij is ruim 8 jaar geleden begonnen met GPS op alle trekkers. Inmiddels hebben ze ook een opbrengstmeter op de combine en werken ze met taakkaarten voor het toedienen van gewasbescherming en kunstmest.
