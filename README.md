# FarmHack

[![Join the chat at https://gitter.im/FarmHackNL/FarmHack](https://badges.gitter.im/FarmHackNL/FarmHack.svg)](https://gitter.im/FarmHackNL/FarmHack?utm_source=badge&utm_medium=badge&utm_campaign=pr-badge&utm_content=badge)

Boeren genereren steeds meer data. Slimme sensoren, drones en robots zorgen voor een explosie van gegevens. Ook de capaciteit voor het verwerken en analyseren van data neemt razendsnel toe. En in de toekomst wordt het data-aanbod alleen nog maar ruimer, meer real time, gedetailleerder en bedrijfs-specifieker.

# Meedoen

Schrijf je snel in voor een van de FarmHacks op http://www.farmhack.nl!

Kun je er niet bij zijn? Geen stress! Je kunt de FarmHacks volgen via [de blog](http://www.farmhack.nl/category/blog/), [Twitter](https://twitter.com/farmhacknl) en [Gitter](https://gitter.im/FarmHackNL/FarmHack). Oh ja, heb je deze repository al gefaved? ;)

# Data

In deze repository vind je (demo) datasets van de FarmHack Challengers, zie `challengers/<challenger>/data`.

In https://github.com/farmhacknl/data verzamelen we  **open** agri data die interessant/relevant is voor de FarmHacks. 

Alle data wordt zo veel mogelijk als GeoJSON + lat/lng aangeboden. Wil je data in een andere format of cooördinatenstelsel? Laat het ons weten in de issue trackers of op Gitter.

# Documentatie

Op http://pdok-ngr.readthedocs.io vind je handleiding en tutorials over het gebruik van geodata.

# Challengers

**Jacob van den Borne - Reusel**

De eerste FarmHack vindt plaats bij Jacob van den Borne, de beroemdste data boer van Nederland. Drones vliegen over zijn land, sensoren meten iedere vierkante meter. Jacob is steeds bezig met de nieuwste technologie. Zijn data bewaart hij in zijn ‘cloudfarm’. We gaan kijken naar hergebruik van data voor automatische analyses, om in het veld real time analyses te kunnen doen.

Data: https://github.com/FarmHackNL/FarmHack/tree/master/challengers/jacob/data

**Nanne Sterenborg - Groningen**

Nanne Sterenborg heeft een gangbaar akkerbouw bedrijf in Groningen van 320 hectare. Zijn bouwplan bestaat onder meer uit fabrieksaardappelen, suikerbuiten, chichorij en zaaiuien. Daarnaast heeft hij ook vleeskuikens, zit hij samen met een melkveehouder in biogas en beheert hij 80 hectare natuur. Hij is ruim 8 jaar geleden begonnen met GPS op alle trekkers. Inmiddels hebben ze ook een opbrengstmeter op de combine en werken ze met taakkaarten voor het toedienen van gewasbescherming en kunstmest.

**Ilona Lagas en Jos van Leussen - Zwolle**

Ilona Lagas is de voorzitter van Vechtdalproducten, een coöperatie in het Overijssels Vechtdal waarin producenten (boeren), bewerkers (bakkers en slagers) en gebruikers in de horeca (restaurants en hotels) zijn verenigd. Jos van Leussen is de initiatiefnemer van ‘De Zwolse Stadslanderijen’, een boerenbeheer maatschappij die zich richt op het beheer en gebruik van een deel van de ‘reservegronden woningbouw’: honderden hectaren grond in en rond de stad die ooit bedoeld waren voor woningbouw.

**Nienke Dirx-Kuijken - Noord-Brabant**

Ninke Dirx-Kuijken is innovatiemanager bij VIC Sterksel, een multifunctioneel onderzoekscentrum voor innovatieve en duurzame varkenshouderij. Al een aantal jaar kijkt zij naar de kansen van digitalisering. Resultaten laten zien dat veel winst te behalen valt met data gedreven management. Vooral als straks de slag gemaakt wordt van meten op groepsniveau naar individueel dierniveau.
